<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width">
  <title>ויטמינים ומינרלים</title>
  <link href="style.css" rel="stylesheet" type="text/css" />
</head>

<body dir="rtl">
  
  <!-- head short discption what this site is about -->
  <div class="main-title">
    <h1>בדף זה יוצג מידע אודות הערכים התזונתיים של המזון ומושגי בסיס</h1> <br>
  </div>


  <!-- macronutrient main-sub-heading -->
  <section>
    <!-- main description of macronutrient -->
    <div class="heading-macronutrient">
      <div class="main-sub-heading title-macronutrient">
        <h2>מאקרונוטריינטים</h2>
      </div>
      <div class="macro-description">
        <h3>מאקרונוטריינטים הם חומרים הדרושים לגוף בכמויות יחסית גדולות. תפקידם הוא לספק אנרגיה ולאפשר בניית רקמות. פחמימות, חלבון ושומן נחשבים למאקרונוטריינטים.</h3>
      </div> 
    </div>
    
    
    <!-- components of macronutrients -->
    <!-- protein -->
    <h3>חלבונים</h3>
    <p>כל היצורים החיים ומבצעים תפקידים רבים - כמעט כל תהליך ביוכימי בגוף תלוי בהם. בנוסף, החלבונים משמשים לבנייה ותיקון של רקמות.</p>
    
    <!-- fats -->
    <h3>שומנים</h3>
    <p> חומצות שומן יכולות להרכיב טריגליצרידים ובצורה זו רוב השומן נמצא במזון. בגוף האדם השומן הוא משמש בעיקר לספק אנרגיה ולאגור אותה. כדאי לדעת שלסוגים שונים של חומצות שומן הן יכולות להיות השפעות בריאותיות שונות. החלוקה הכי מוכרת של סוגי חומצות שומן היא לשומן רווי ושומן בלתי רווי. </p>
    
    <!-- carbs -->
    <h3>פחמימות</h3>
    <p>פחמימות הן תרכובות שתפקידן העיקרי הוא לספק אנרגיה. אבני הבניין של הפחמימות הם סוגים שונים של סוכרים. סוכרים אלו יכולים להיות מחוברים אחד לשני במבנים שונים, ובכך ליצור סוגים שונים של עמילנים, דו-סוכרים או סיבים תזונתיים, או, להתקיים באופן בודד כמה שמוגדר חד-סוכרים.  </p>
    
    <!-- avilable carbs -->
    <h3>פחמימות זמינות</h3>
    <p>פחמימות זמינות - סך הפחמימות שניתנות לעיכול וספיגה בגוף האדם. עמילן, דקסטרינים, גליקוגן, אוליגוסכרידים וחד סוכרים (כגון גלוקוז, פרוקטוז ומלטוז) מוגדרים כפחמימות זמינות. סיבים תזונתיים לעומת זאת, לא נחשבים לפחמימות זמינות.   </p>
    
    <!-- fiber -->
    <h3>סיבים תזונתיים</h3>
    <p>סיבים תזונתיים הם פחמימות מסוימות המצויות במזונות מן הצומח (כמו פירות וירקות). בניגוד לשאר הפחמימות, סיבים אינם מתעכלים במלואם עקב המבנה הכימי הייחודי שלהם. לסוגים רבים של סיבים התזונתיים מיוחסים יתרונות בריאותיים כמו שיפור ברמות הכולסטרול או הגברת תחושת השובע.</p>
  </section>
  <br>
  

  <hr>
  <h2>מיקרונוטריינטים</h2>
  <h3>מיקרונוטריינטים הם חומרים המצויים במזון ודרושים לגופינו בכמות קטנה, זאת על מנת לאפשר ביצוע של תהליכים ביוכימיים שונים שהכרחיים לבריאות ותפקוד תקינים. מינרלים מסוימים וגם ויטמינים מוגדרים כמיקרונוטריינטים.</h3>
  <br>
  <h3>ויטמין B1</h3>
  <p>ויטמין זה, הקרוי גם תיאמין, וא ויטמין מסיס במים המסייע במטבוליזם של חומצות אמינו, פחמימות ותהליכי הפקת אנרגיה. תיאמין מצוי בעיקר בדגנים מלאים (למשל אורז מלא, לחם מחיטה מלאה) וקטניות כגון עדשים ואפונה.</p>
  <h3>ויטמין B2</h3>
  <p>ויטמין B2, או ריבופלאבין, הוא ויטמין מסיס במים הדרוש לגדילה והתפתחות תקינים של תאי הגוף. כמו כן, ויטמין זה משתתף במטבוליזם של ויטמינים אחרים מקבוצה B ונדרש עבור תהליכי הפקת אנרגיה. מקורות תזונתיים לויטמין זה הם ביצים, חלב פרה, שיבולת שועל, שקדים, יוגורט וסלמון. 
</p>
  <h3>ויטמין B3</h3>
  <p>ויטמין B3, או ניאצין, הוא ויטמין מסיס במים. בדומה לריבופלאבין, הוא דרוש לגדילה תקינה של תאי הגוף ועבור תהליכי ייצור אנרגיה. גוף האדם יכול לייצר ניאצין מטריפטופן, שהיא חומצה אמינית שיש בחלבונים שונים. מזונות שיכולים להיות מקורות לניאצין הם כבד בקר, חזה עוף, חזה הודו, טונה, סלמון, אורז מלא, תפוחי אדמה ובוטנים. </p>
  <h3>פולאט</h3>
  <p>פולאט: פולאט, או בשמו הפחות מוכר, ויטמין B9, הוא ויטמין מסיס במים. בגוף האדם, פולאט דרוש על מנת בעיקר לאפשר יצירת תאים חדשים באופן תקין מאחר שהוא משתתף במטבוליזם של החומר הגנטי (ה-DNA). בנוסף, צריכה נאותה של פולאט דרושה על מנת למנוע אנמיה. 
</p>
  <p>מקורות טובים לפולאט לדוגמה הם כבד בקר, עלים ירוקים כהים, שעועית שחורה, אבוקדו ואספרגוס. 
</p>
  <p>משרד הבריאות הישראלי מדגיש את החשיבות של צריכת פולאט מספקת בתקופת הפוריות ולקראת ההריון, משום שהריון במצב של מחסור בפולאט עלול לגרום למומים בתעלה העצבית של העובר. בשל כך, משרד הבריאות ממליץ על נטילה יומיות של 400 מק"ג פולאט או חומצה פולית* לכל אישה בתקופת הפוריות. 
</p>
  <p><i>*כדאי לדעת: חומצה פולית היא צורה של פולאט שמצויה בעיקר בתוספי תזונה ומזונות שעברו העשרה על ידי היצרן. 
</i></p> 
  <a href="https://www.health.gov.il/Subjects/pregnancy/before_pregnancy/FolicAcid/Pages/Folic_Acid_prevent_fetal_malformations.aspx" target="_blank">לקריאה נוספת בנושא חומצה פולית והריון באתר משרד הבריאות</a>
  <h3>ויטמין B5</h3>
  <p>ויטמין B5, או חומצה פנטותנית, הוא ויטמין מסיס במים הדרוש לתהליכי הפקת אנרגיה, בדגש על פירוק והרכבה של חומצות שומן. מקורות לכמות גבוהה לויטמין זה הם בעיקר בכבד בקר, חזה עוף, חלב, פטריות שיטאקי, טונה, אבוקדו ותפוחי אדמה. 
</p>
  <h3>ויטמין B6</h3>
  <p>ויטמין מסיס במים שנדרש עבור קיומן של תגובות אנזימטיות רבות, תפקוד תקין של מערכת החיסון והתפתחות מוח העובר במהלך ההריון. הוא מצוי במזונות רבים, אך במיוחד בחומוס, כבד בקר, טונה, סלמון, תפוחי אדמה ובננות. </p>
  <h3>ויטמין B12</h3>
  <p>ויטמין B12 - ויטמין B12 הוא ויטמין מסיס במים. הוא נדרש על מנת להבטיח ייצור של תאי דם אדומים תקינים, את תפקודה התקין של מערכת העצבים ויצירתו של החומר הגנטי, DNA. מכיוון שויטמין B12 נמצא בעיקר במזונות מהחי, טבעונים וצמחונים צריכים ליטול להשלים את צריכתו בעזרת תוסף תזונה שמכיל כמות מספקת של B12 (או באמצעות זריקות). מקורות טובים ל-B12 יכולים להיות כבד בקר, ביצים, חלב, טונה וסלמון. כמו כן, קיימים מזונות צמחוניים שהועשרו ב-B12 על ידי היצרן, כמו מותגים ספציפיים של משקאות סויה, שקדים, טופו וכדומה (יש לבדוק תכולת B-12 בטבלת הערכים אם מעוניינים לבחור באותו מזון מועשר כמקור לויטמין).</p>
  <h3>ביוטין</h3>
  <p>ביוטין - ביוטין הוא ויטמין מסיס במים מקבוצה B. הוא מהווה קו-פקטור באנזימים שונים המשתתפים במטבוליזם של חומצות שומן, גלוקוז וחומצות אמינו. יתר על כן, ביוטין משתתף בתהליכים של ביטוי גנים. 
מזונות המכילים כמות גבוהה של ביוטין הם כבד בקר, סלמון, גרעיני חמניה, ביצים ובטטות.  
</p>
  <h3>כולין</h3>
  <p>כולין הוא נוטריינט חשוב המשמש ליצירה של המוליך העצבי אצטילכולין, הדרוש לתפקוד התקין של מערכת העצבים. בנוסף, כל היצורים החיים זקוקים לכולין כדי ליצור פוספוליפידים שהכרחיים לממברנת התא. המקור העיקרי לכולין הוא המזון, אך הוא מיוצר בכמויות קטנות על ידי הכבד. כולין מצוי במזונות רבים, אך במיוחד בביצים, פולי סויה, דג קוד, תפוחי אדמה וכבד בקר.</p>
  <h3>ויטמין K</h3>
  <p>ויטמין K הוא ויטמין מסיס בשומן הדרוש לתהליך קרישת הדם (תהליך בו הדם מתמצק על מנת למנוע איבוד דם כתוצאה מדימום) וגם לשמירה בריאות עצם תקינה. 
מקורות לויטמין הם עלים ירוקים, ברוקולי, פולי סויה ודלעת. זאת ועוד, חיידקים במערכת העיכול של האדם גם מייצרים ויטמין K.
</p>
  <p>טוב לדעת: לאחר הלידה, תינוקות מקבלים זריקת ויטמין K על מנת למנוע דימומים קשים. הסיבה לכך היא שחלב אם דל בויטמין K ואילו החיידקים במערכת העיכול של התינוק עדיין לא מייצרים אותו בכמות מספקת.</p>
  <a href="https://www.health.gov.il/Subjects/pregnancy/Childbirth/birthday/Pages/vitamin_k.aspx" target="_blank">לקריאה נוספת על ויטמין K באתר משרד הבריאות</a>
  <br><br>
  <h3>ויטמין D</h3>
  <p>ויטמין D הוא ויטמין מסיס בשומן הלוקח חלק בבקרה על מאזן הסידן בגוף: הוא משפיע על ספיגת הסידן במערכת העיכול וגם על תהליכים בבניית ופירוק העצמות. יתר על כן, הויטמין דרוש לתפקוד תקין של מערכת החיסון והשרירים. המקור לויטמין זה אינו רק המזון: גוף האדם יכול לייצר ויטמין D על ידי חשיפה לאור השמש. מקורות תזונתיים לויטמין זה הם מוצרי חלב שונים, סלמון, מקרל וסרדינים</p>
  <a href="https://www.health.gov.il/Subjects/infants/care/Pages/VitaminD.aspx" target="_blank">לקריאה נוספת על ויטמין D באתר משרד הבריאות</a>
  <br> <br>
  
  
  
  
  
  
  <script src="script.js"></script>
</body>

</html>